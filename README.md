# Slinger_twee_perioden

Research about the path of a pendulum with two columns.
Abstract in Duch:

Het bestuderen van bewegingen is erg belangrijk. In dit onderzoeksverslag worden de resultaten gepubliceerd van het onderzoek naar de beweging van een object dat slingert aan een tweedelige slinger, die in twee verschillende richtingen slingert met in elke richting een eigen periode. De reguliere manier van het beschrijven van deze beweging is door er van uit te gaan dat de slingerbeweging als twee harmonische trillingen beschouwd mag worden die loodrecht op elkaar staan. Voor grotere uitwijkingshoeken werkt dit echter niet. In dit verslag wordt stap voor stap uitgelegd hoe er een stelsel differentiaalvergelijkingen wordt opgesteld die gebruikt kan worden door met de methode van Euler een numeriek dynamisch model te programmeren. Om deze hypothese te toetsen is de slinger nagemaakt en zijn er metingen aan die opstelling gedaan. De meetopstelling bestond uit houten verbindingsstukken die met kogellagers aan elkaar zijn gemonteerd, zodat de slinger met weinig wrijving in de gewenste richtingen kan bewegen. Met twee Arduino's en twee gyroscopen zijn de hoeksnelheden gemeten en vervolgens vergeleken met de uitkomsten van het model. Bij kleine begin hoeken lijken de door het model berekende waarden in overeenstemming te zijn met de meetresultaten. Voor grotere beginhoeken is een afwijking duidelijk zichtbaar. Dit komt vermoedelijk doordat de valversnelling niet goed ontbonden is en doordat er met een verkeerde hoek is doorgerekend in het model. Momenteel beschikken wij niet over de benodigde wis- en natuurkundige kennis om deze problemen op te kunnen lossen. De resultaten van de meting wijzen erop dat de huidige hypothese verworpen moet worden.
